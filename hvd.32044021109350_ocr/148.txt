
Muneris invalidas acceptio vertere mentes
Adsolet, a vero jusque fugare pium.
Non solum argento res haec inolescit et auro,
Pratpetis aut campos ungue cavantis equi,
lurice vel rutilo, gemmis, aut syrmate pulchro,
Aut rebus variis quas vela ferre solet.
Sed levibus verbis, paribusque volantibus auris,
Blanditiae vento mens quibus acta tumet.
Vestis bonos color est, marsupia pondere gaudent,
In tenues ventos aura favoris abit.
Scilicet his saltim terreni gloria lucri,
Illis econtra nil nisi ventus inest.
Iudicis ingenium cito turbat munere dives,
Hoc quia ferre nequit, it tremebundus inops.
llic magis, ille magis spondent se smpe daturos,
Hic tamen acquiret qui potiora dabit.
Est quem nec testes, nec lex, nec chartula fulcit,
Sicque forum cunctis bis spoliatus adit.
Omnia fert secum, si cum libet Accipe dicit,
Omnibus est fretus, si dare plura queat.
Parcite censores huic succensere labori,
Tollere qui crimen non adhibere parat.
Non ego quorumdam dilfundo crimen in omnes,
Cuique sit ex merito lausve pudore suo.
Heu scelus est ullis pro rebus linquere verum,
Vendere seu gratis quod dare quemque decet.
Nolo dolo reri vel acerba fraude carere,
Et si pro justo munera jure feras.
Arbiter est aequum, est et iniquum vendere certans,
Nam scelus hic unum perpetrat, ille duo. Î™
Iiic quia jus vendit, quod debet dedere gratis,
llle quia id temnit, sed tamen inde capit.
Qui fera judicio pro recto praemia quaerit,
Ille tuum peragit, fraus inimica, nefas :
Qui dare qua: debet gratis pia munia juris.
Indigni pretii pensat avarus ope.
Te si forte furor pervasit pestis avarae,
Stet ratio, et docili sic tibi voce canat :
Cerne quod Altithronus temet Speculetur ab alto,
Quaque lacis summa singula mente notet.
Qui judex testisque simul vindexque malorum est,
Qui dare digna bonis scit mala sive malis.
Si tamen e contra Cape munus personet illa,
Quod modo dessociis, postmodo temne capi.
Cui victrix ratio contra stans, Improba dicat
Pestis abi, et totam se tibi reddat agens.
Non sitis haec explenda tibi est, qua fervidus ardes,
Quo magis hac biberis, hinc tibi major erit.
Estuat inde magis, quo plus ligna accipit ignis,
Sic et habere cupit, quo mage quisquis habet.
Sanguine fit major congesto semper hirundo,
Et magis inde sitit, quo magis illa bibit.
Ergo studeto precor furiosum pellere morbum,
Me medicante fero vulnere sanus eris.
Illius alma manus cum te sanaverit aegrum,
In te inec regnet, eat pestis acerba procul.
Cum te causarum vocat ad fora turbida clangor
Estque ministerii res peragenda tui,
Principio loca sanctalibens adeunda require,
innuit hic illi, moxque notatus eris.
